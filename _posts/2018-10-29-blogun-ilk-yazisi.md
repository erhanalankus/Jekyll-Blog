---
title: "Blogun İlk Yazısı"
categories: casual
---
İlk blog postumuza hoş geldiniz.

Aslında ilk blogum değil. Öğrenciyken livejournal'da günlük tarzı yazılar yazıyordum. Boş şeyler yazıyordum ama benim için iyi oluyordu. Kendimi ifade etme yeteneğim gelişiyordu. O ara müzikle de uğraşıyorduk, şarkı sözü yazmaya çalışırken de faydasını görüyordum.

Bir başka bloga da 2014'te başlamıştım. Bizim alankus.com'da bir wordpress instance'ında bir development günlüğü, türkçe tutorial'lar, ufak tüyolar vs. yazıyordum. Baya bi yazı birikmişti orada. Ama alankus.com'u yenilememeye karar verince ve o dönem blogu yedekleyecek kadar umursamayınca o da uçtu gitti.

Bir süredir tekrar blog yazmaya başlamayı düşünüyordum ama bunu wordpress ile yapmak istemiyordum. Ücretsiz olarak wordpress.com'da yapsan bir sürü çirkin reklam, para verip temiz yapsan her sene domain parası, hosting parası...

Bu Jekyll işini farkedince çok hoşuma gitti. Ruby geliştirme ortamında çalışan bir static site generator. Post'ları .md dosyası olarak oluşturuyorum, Jekyll statik bir siteye derliyor, github'a gönderiyorum. Github'da static hosting bedava, domain de gayet güzel: [erhanalankus.github.io](https://erhanalankus.github.io). Hem de https kurulumunu öğrenme işini bir tık daha ileriye erteleme imkanı sundu :)

Vatana millete hayırlı olsun!
